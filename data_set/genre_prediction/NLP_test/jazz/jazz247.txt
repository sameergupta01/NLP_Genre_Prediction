
Quante gocce di rugiada intorno a me,
Cerco il sole ma non c'è
Dorme ancora la campagna, forse no,
È sveglia, mi guarda, non so.

Già l'odore della terra odor di grano,
Sale adagio verso me.
E la vita nel mio petto batte piano,
Respiro la nebbia, penso a te.

Quanto verde tutto intorno e ancor più in là,
Sembra quasi un mare l'erba,
E leggero il mio pensiero vola e va
Ho quasi paura che si perda.

Un cavallo tende il collo verso il prato
Resta fermo come me:
Faccio un passo, lui mi vede, è già fuggito.
Respiro la nebbia, penso a te.

No, cosa sono adesso non lo so
Sono un uomo, un uomo in cerca di se stesso.
No, cosa sono adesso non lo so
Sono solo il suono del mio passo.

E intanto il sole tra la nebbia filtra già:
Il giorno come sempre sarà.
